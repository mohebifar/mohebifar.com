---
layout: post
title:  "همایش توسعه‌دهندگان وب ایران، اولین و آخرین تجربه"
date:   2016-07-21 21:45
tags: [irdevconf, همایش, مجیدآنلاین, majidonline, کنفرانس]
categories: news
---

من امروز به عنوان سخنران توی کنفرانس توسعه‌دهندگان وب ایران، در مورد Lebab توضیح داد. در حقیقت این اولین تجربم بود به عنوان سخنران و در مجموع سومین تجربهٔ من از حضور در یک کنفرانس. الآن هم خوشحالم که تا حالا حتی یک ریال هم صرف این کنفرانس‌ها نکردم. در این حین، اتفاقایی افتاد که به این نتیجه رسیدم که شاید این آخرین تجربهٔ من خواهد بود حتی به عنوان شرکت‌کننده چراکه فکر می‌کنم عمر حرفه‌ای یک برنامه‌نویس حتی کم‌تر از یک فوتبالیسته و با این وضعیت خیلی بعیده که تا ۱۰ سال دیگه چیزی درست بشه و من اون موقع شاید دیگه برنامه‌نویس نباشم.

دوست دارم اشاره کنم که تنها ارائه‌هایی که یه چیزی به دانش من اضافه کردن، ارائه در مورد Houdini و ارائه‌ٔ Service Workerها بود.

من توی این کنفرانس می‌خواستم در مورد چیزهایی صحبت کنم که منجر به قوی‌تر شدن کامیونیتی بشه. اکثر سخنران‌ها اومده بودن در مورد یه سری فریم‌ورک و لایبرری خارجی یه سری هجو می‌گفتن و می‌رفتن. سوال اساسی که اینجا پیش میاد اینه که برادر من، خودت تا الآن چی کار کردی؟ متاسفانه ما به طرز عجیب و بی‌دلیلی مغروریم بدون این‌که حتی متوجه بی‌تاثیری خودمون توی این فضا شده باشیم. خودمون رو خدا فرض می‌کنیم در حالی که اگه شما خدا باشی،‌امثال tj چین پس؟ بازم می‌خوام اشاره کنم که یه نگاهی به [Made in Iran](https://github.com/mohebifar/made-in-iran) بندازیم بد نیست تا متوجه جایگاه و میزان تاثیرگذاری خودمون توی این دنیا بشیم.

قبل از این کنفرانس، یه کنفرانس دیگه‌ای توسط مجید آنلاین برگزار شده بود با عنوان «همایش آینده وب». سوالی که اون موقع ذهن من رو درگیر کرد این بود که کدوم یکی از این سخنران‌ها توی آیندهٔ وب تاثیر مستقیم داشتن و دارن؟ کدومشون حتی توی یکی از ریپوهای مهم و تاثیرگذار یه PR مهم فرستادن؟ توی کدوم Specها کامنت دادن؟ عملا شما بی‌تاثیری روی آیندهٔ وب، اما اعتماد به نفس کاذب شما این اجازه رو به شما داده که در مورد یک ابزاری که ۴ ساله از ترند بودنش گذشته، بیای و صحبت کنی (حالا خودت ۵ ماه بعدش بفهمی چقدر مزخرف بود اون ابزار) و خودت رو مطلع از آیندهٔ وب بدونی. هرچند امیدوارم مردم ما هیچ‌وقت سراغ این فضا نرن و به صحبت‌های فنی توخالی توی توییتر بسنده کنن، چون در این صورت هم قطعا فضا مسموم خواهد شد.

در نهایت این‌ها دلایل و برداشت شخصی من از توییت‌ها و فضای کلی کنفرانس هست.

1. مردم، بیش‌تر از این‌که دنبال محتوای خوب باشن، دنبال یه شومن خوب می‌گردن. خب منم شومن نیستم.
2. بعضی از سخنران‌ها حاضرند برای اعتبار بخشیدن به خودشون، به شعور مخاطب توهین کنن. من دوست ندارم به شعورم توهین بشه.
3. مردم ما بسیار احساسی با بسیاری از اتفاقات برخورد می‌کنن (مثالاش توی روزمره‌مون هم خیلی زیاده). بعد از یه مدت از کسی که به شعورشون توهین کرده حمایت خواهند کرد. این فضا خسته‌کننده‌س.
4. برای سخنران شدن توی این همایش‌ها اصلا فیلتر درست و حسابی وجود نداره و بعضا سخنران‌ها سطح علمی خیلی پایین‌تری از میانگین دارن. منم دوست ندارم پولم رو دور بریزم.
5. توی این همایش‌ها بر خلاف همایش‌های مهم صنعت وب و در کل tech، هیچ‌گونه نوآوری دیده نمی‌شه. این کنفرانس هم یک استثنا بود که چند تا لایبرری جدید معرفی شد، هر چند که همگی کپی بودن (یا کپی ساختاری یا کپی برابر اصل) و از کیفیت کافی هم برخوردار نبودن. بازم ترجیح می‌دم که پولم رو در نریزم. :)
6. بعضی هم می‌گن پول دادین برای نتورکینگ! خب من ترجیح می‌دم برم با دوستام پارک با اونا نتورکینگ کنم تا این کامیونیتی که توضیحش رو دادم.
